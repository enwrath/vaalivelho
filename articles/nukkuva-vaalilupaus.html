<html>
  <head>
    <title>Vaalivelho.net</title>
	<link rel="stylesheet" href="../index.css">
    <meta charset="UTF-8">
  </head>
  <body>
	<a href="../index.html">
	<h1>Vaalivelhon vaalivinkit</h1>
	<div id="logo">
		<img src="../images/velho1.png"/>
		<img src="../images/velho2.png"/>
		<img src="../images/velho3.png"/>
	</div>
	<div class="marquee">
		<img src="../logoquiz/logot/kd.png"/>
		<img src="../logoquiz/logot/kesk.png"/>
		<img src="../logoquiz/logot/kok.png"/>
		<img src="../logoquiz/logot/ps.png"/>
		<img src="../logoquiz/logot/rkp.png"/>
		<img src="../logoquiz/logot/sdp.png"/>
		<img src="../logoquiz/logot/sin.png"/>
		<img src="../logoquiz/logot/vas.png"/>
		<img src="../logoquiz/logot/vihr.png"/>
	</div>
	</a>
	<h2>Nukkuvia äänestänyt tilittää: "En tiennyt ehdokkaani olevan unta!"</h2>
	<p>Nuori äänestäjä äänesti olematonta. Nyt hän ei voi valittaa kenellekään vaalilupausten rikkomisesta.</p>
	<div class="imagecontainer">
		<img class="articleimage" src="photos/hoodie-bed.png"/>
		<p>Kuvituskuva. Kuvan sänky ei liity asiaan.</p>
	</div>
	<div class="articletext">
	<p>Monien alkuvuodesta syntyneiden tapaan myös Janne juhlisti 18v. syntymäpäiväänsä ennen eduskuntavaaleja vuonna 2015. Kansalaisvelvollisuuttaan hienosti toteuttaen Janne kävi äänestämässä ehdokastaan varsinaisena vaalipäivänä. Esimerkillinen nuori mies, mitä ilmeisimmin siis.</p>
	<p>Tai näin ainakin piti olla, mutta äänestysprosessissa meni jotain pieleen. Istuimme alas Jannen kanssa keskustelemaan asiasta.</p>
	<p>“Enhän mä siis oikeesti mitenkään hirveesti välitä vaaleista, mutta onhan se kuitenkin semmonen nyt oon aikuinen niin äänestän”, myöntää Janne. Mutta mitä sitten oikeastaan tapahtui? Annetaan puheenvuoro taas Jannelle.</p>
	<p>“No mähän siis menin silloin vaalipäivänä äänestyskoppiin ja mulla oli se numero mielessä. Olin vissiin edellisenä iltana sen valinnu ja aamulla se oli kirkkaana mielessä. Sitten kun tuloksia kateltiin niin kiinnostihan se tietää että miten se oma ehdokas pärjäs. Mut arvaa kun avasin sen tulossivun niin ei siellä ees ollu sitä jätkää sillä numerolla!”</p>
	<p>Hetken päästä Janne jatkaa vielä: “No, kai mä sit olin unissani keksiny sen numeron. Se ehdokas oli kyllä just semmonen huipputyyppi, nuorten asioita ajava gamer. Eniten tässä kyllä harmittaa se, että mun ääni meni ihan hukkaan enkä oikeen voi valittaa että mun äänen antamalla mandaatilla on tehty huonoja päätöksiä.”</p>
	<p>Keskustelemme vielä hetken Jannen kanssa, ja selviää, ettei äänestäminen tämän vuotisissa eduskuntavaaleissa ole itsestäänselvää. Jannen poistuessa jään katsomaan hänen horisonttiin katoavaa hahmoaan ja mietin, pettikö vaalijärjestelmä hänet. Olisiko yhteiskunnan pitänyt varmistaa että hänen äänensä meni tarkoituksella ohi ehdokkaista? Miten tällaiset tragediat voitaisiin estää jatkossa? Näihin kysymyksiin tarvitsisimme asiantuntija-apua.</p>
	<br>
	</div>
	
	<footer>
	<p><a href="about.html">Tietoa sivusta</a> | Yhteydenotot: vaalivelho [at] gmail.com</p>
	</footer
</body>
</html>